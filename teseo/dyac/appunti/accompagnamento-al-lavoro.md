# Accompagnamento al lavoro

**Docente**: Laura Bartolini  
**Appunti**: Alessandro Baccioli ([GitHub](https://alebaccioli.github.io/appunti/))  
**Licenza**: [CC BY-SA 4.0](https://creativecommons.org/licenses/by-sa/4.0/deed.it)

**Indice**:

- [1. Preparazione](#1-preparazione)
  - [1.1. Definizione degli obiettivi](#11-definizione-degli-obiettivi)
  - [1.2. Curriculum Vitae](#12-curriculum-vitae)
  - [1.3. Lettera di accompagnamento](#13-lettera-di-accompagnamento)
- [2. Ricerca di lavoro](#2-ricerca-di-lavoro)
  - [2.1. Annunci pubblici](#21-annunci-pubblici)
  - [2.2. Network](#22-network)
  - [2.3. Autocandidatura](#23-autocandidatura)

## 1. Preparazione

Prima di fare una ricerca di lavoro, è necessario seguire una fase di preparazione in cui andiamo a fare un'auto analisi per poter definire i propri obiettivi.

Ci si chiede quali competenze possediamo e i progetti che abbiamo gestito. Vanno elencate quelle caratteristiche distintive e coerenti al nostro obiettivo. Non va messo in dettaglio tutto quello che abbiamo fatto, ma solo quello attinente a ciò che vogliamo presentare di noi.

Siamo noi a dover dire quali sono i nostri punti di forza, non ci si deve aspettare che sia il selezionatore a decidere in cosa siamo bravi. Ogni selezionatore ha il suo modo di comunicare, dobbiamo pensare a come vogliamo presentaci creando un CV e una lista di obiettivi da personalizzare di volta in volta.

### 1.1. Definizione degli obiettivi

Le nostre capacità si distinguono in:

- **hard skill**: tecniche e capacità relative a un certo argomento
- **soft skill**: caratteristiche personali, approccio al lavoro, motivazioni e gestione dello stress

Un altro modo per raggruppare le nostre capacità:

- **sapere**: conoscenze teoriche, es. corsi
- **saper fare**: conoscenze tecniche, es. progettare, usare strumenti
- **saper essere**: il modo di essere come professionisti, es. lavoro in team, problem solving

Attraverso degli **esempi di successo** andiamo a raccontare le azioni svolte in un'esperienza passata, descrivendo cosa abbiamo fatto e come l'abbiamo fatto. Questo ci permette di mostrare le proprie capacità in base a degli esempi.

La struttura di un esempio di successo comprende:

- contesto/problema: due righe che raccontano il particolare problema affrontato
- azioni/attività: le azioni svolte per risolvere il problema
- risultati: situazione finale ottenuta alla fine del lavoro

Uno schema per definire i nostri **obiettivi** include:

- competenze tecniche e conoscenze: hard skill
- competenze trasversali: soft skill
- interessi e desideri (motivazioni): cosa vogliamo fare
- obiettivi (max 3):
  - ruolo: serve informarsi per capire quali ruoli sono richiesti attualmente sul mercato e da questo definire a cosa puntare
  - settore
  - dimensione azienda: multinazionale o piccola azienda
  - tipologia collaborazione: dipendente o apertura di partita IVA
  - area geografica di interesse: locale o nazionale
- ostacoli e aree di miglioramento: tutto quello che impedisce la raggiunta dell'obiettivo

### 1.2. Curriculum Vitae

In alcuni contesti il CV **europeo** è richiesto, ma in generale non è adeguato per rappresentare bene i nostri obiettivi. Generalmente spreca spazio e occupa troppe pagine.

Il CV dovrebbe essere massimo di due pagine, in genere un selezionatore concede pochissimo tempo per dargli un'occhiata.

Tra i formati più usati c'è il CV **cronologico**, elegante e formale, mentre il CV **grafico** ha una presentazione più accattivante e più utile in certi contesti.

Regole da seguire per costruire un CV:

- la foto è opzionale, ma se messa deve essere in primo piano e professionale
- mettere una sintesi del nostro profilo
- vanno messi in risalto gli obiettivi descrivendo maggiormente le esperienze e le capacità attinenti
- mettiamo anche le esperienze non rilevanti, ma giusto una riga
- se abbiamo già lavorato mettiamo prima i lavori, poi gli studi
- ordine cronologico a partire dal lavoro più recente
- per ciascuna voce si mette un "da-a", il ruolo svolto e l'azienda (questi due in grassetto)
- possiamo mettere anche una sezione di esempi di successo
- hobby vanno bene solo se sono attinenti agli obiettivi
- indicare eventuali ammortizzatori sociali
- la firma non è obbligatoria, ma il trattamento della privacy sì

### 1.3. Lettera di accompagnamento

Si usa principalmente nella presentazione diretta alle aziende target (autocandidatura) ma può essere anche utilizzata per presentarsi agli intermediari del lavoro.

Questa lettera fa da introduzione di noi stessi e ci permette di agganciarci al destinatario.

Gli elementi principali sono:

- personalizzazione a seconda dell'azienda, dobbiamo dare l'idea di conoscerli
- introduzione chiara di chi siamo e da dove veniamo (aziende, scuole)
- estrema sintesi delle principali competenze e conoscenze
- alcuni risultati o progetti pertinenti
- le competenze trasversali di maggior forza
- la motivazione del contatto
- strappare un appuntamento, es. "sarei lieto di aver l'opportunità di un colloquio conoscitivo nel caso si avesse disponibilità"

## 2. Ricerca di lavoro

Di tutto il mercato del lavoro, gli annunci pubblici sui siti costituiscono solo il 20% delle opportunità lavorative.

Il restante 80% è diviso equamente tra candidature dirette all'azienda e il network, una sorta di passaparola professionale o personale in cui si generano dialoghi e relazioni.

### 2.1. Annunci pubblici

Vi sono diversi siti dove è possibile reperire annunci di lavoro. Anche *LinkedIn* ha una sezione per gli annunci di lavoro, è altamente consigliata l'iscrizione.

Il problema degli annunci pubblici è l'elevata competizione per singola opportunità di lavoro.

Oltre a rispondere all'annuncio, è consigliabile presentarsi o inviare un'email direttamente alla filiale.

### 2.2. Network

Il network è una rete di contatti che può essere utile durante la fase di ricerca di lavoro. I contatti possono variare per es. tra amici, parenti, colleghi, clienti.

Non bisogna pretendere che i contatti facciano il lavoro di ricerca al posto nostro, ma tramite essi possiamo raccogliere informazioni utili, es. il nome di un responsabile delle risorse umane.

### 2.3. Autocandidatura

Invece di inviare email generiche, bisogna cercare di spendere un po' di tempo nel trovare, se possibile, un nominativo delle risorse umane e la sua email di lavoro.

Volendo si può provare a contattare telefonicamente l'azienda per ottenere queste informazioni oppure si può fare una ricerca su *Google*, *PagineGialle* o altro.

La lettera di presentazione va personalizzata con questi dati.

<!--
Data: 16/05/2021
Nome file: ok
-->

<!--
Data: 17/05/2021
Pagina: ok
Apostrofi: ok
Lint: ok
Grammatica: ok
Codice: ok
Numeri sezione: ok
-->
