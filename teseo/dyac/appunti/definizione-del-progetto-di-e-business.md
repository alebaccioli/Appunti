# Definizione del progetto di e-business

**Docente**: Gianni Lucà ([sito](http://atenamarketing.it/))  
**Appunti**: Alessandro Baccioli ([GitHub](https://alebaccioli.github.io/appunti/))  
**Licenza**: [CC BY-SA 4.0](https://creativecommons.org/licenses/by-sa/4.0/deed.it)

**Indice**:

- [1. Introduzione](#1-introduzione)
- [2. Business Manager](#2-business-manager)

## 1. Introduzione

**Data lezione**: 07/05/2021

Una volta creata la propria attività online, è oggi indispensabile fare advertising sui social per promuoverla. Questo è dovuto al fatto che i social oggi sono saturi e senza promozione i nostri contenuti li vedrebbero in pochi.

Avere un e-commerce è un punto di partenza per la propria attività, ma poi va fatto un grande lavoro di comunicazione e di advertising. Per fare advertising serve un budget mensile e il personale adatto. Ci può pensare un'agenzia esterna o si può fare da soli se si ha il tempo per farlo.

È importante creare contenuti interessanti con grafiche adeguate. Se un'attività è rimasta chiusa per la pandemia, fare un semplice post su *Facebook* che avvisa della riapertura è banale, non basta.

Per fare marketing sul web è di grande aiuto saper fare un po' di tutto, almeno nelle funzioni base. Scrivere un testo con la giusta impostazione, creare piccole grafiche o gestire la presentazione di piccoli video.

[*Canva*](https://www.canva.com/) è uno strumento online che permette di creare in modo semplice piccole grafiche per presentazioni, storie di *Facebook* e altri documenti.

Cercando *Canva* su *Google* si può notare che *Canva* ha un annuncio sponsorizzato come primo risultato e un risultato organico (non di marketing) poco più in basso. L'annuncio sponsorizzato fa parte del **SEM** (Search Engine Marketing), il risultato organico del **SEO** (Search Engine Optimization).

## 2. Business Manager

Il ***Business Manager*** (*BM*) è uno strumento di *Facebook* (*FB*) che permette di gestire l'advertising in tutto il mondo di *FB* e dei prodotti collegati (es. *Instagram*).

Ogni azione che facciamo su *FB* viene registrata e conservata. Le inserzioni a pagamento attingono a questi dati e propongono annunci in base ai contenuti passati.

Il *BM* può essere di proprietà o di collaborazione. È un grande contenitore all'interno del quale possiamo trovare tra l'altro persone, pagine di *FB*, account *Instagram*, account pubblicitari, catalogo prodotti e gestione del *Marketplace*.

Ogni azienda ha un *BM*, per vari motivi alcuni contenuti devono essere di proprietà dell'azienda. Come consulenti di marketing dobbiamo avere il nostro *BM*, poi possono esserci collaborazioni tra i vari *BM*.

In realtà si possono fare collaborazioni e altre operazioni anche senza avere un *BM*, ma è decisamente consigliabile averlo, rende la gestione dei contenuti più semplice.

Il **pixel** di *FB* è una stringa di codice da inserire su un sito che registra le azioni dell'utente, per es. se gli interessano delle scarpe, quale modello, se le ha messe nel carrello, se le ha poi comprate. Misura le campagne pubblicitarie e definisce il pubblico.

*Facebook Pixel Helper* è un'estensione del browser *Chrome*. Mostra se un pixel di *FB* è installato su un sito.

Dentro al *BM* possiamo gestire il pixel, usare gli strumenti di analisi e vedere i canali di vendita. *Gestione inserzioni* è il tool per fare advertising. Possiamo far risaltare un annuncio con una promozione leggera per promuovere localmente un'attività, ma se vogliamo veramente far risaltare un'attività esistono promozioni qualificate.

Sempre nel *BM* possiamo monitorare gli investimenti fatti in advertising in maniera chiara. Possiamo vedere il **ROAS** (Return On Advertising Spend), che è il guadagno generato da una campagna pubblicitaria meno il costo della pubblicità. In base a questo possiamo decidere di investire di più o di meno sulle inserzioni. Un ROAS già buono equivale a 3.

*Facebook Business Suite* è la variante per smartphone del *BM* per desktop. [Veronica Gentili](https://www.veronicagentili.com/) è una guru di advertising su *FB*.

<!--
Data: 10/05/2021
Nome file: ok
-->

<!--
Data: 10/05/2021
Pagina: ok
Apostrofi: ok
Grammatica: ok
Numeri sezione: ok
Codice: ok
-->
