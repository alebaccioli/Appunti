# Elaborazione del piano di marketing

**Docente**: Enrico Fassone  
**Appunti**: Alessandro Baccioli ([GitHub](https://alebaccioli.github.io/appunti/))  
**Licenza**: [CC BY-SA 4.0](https://creativecommons.org/licenses/by-sa/4.0/deed.it)

**Indice**:

- [1. Introduzione](#1-introduzione)
- [2. Business model canvas](#2-business-model-canvas)
- [3. Marketing management](#3-marketing-management)
- [4. Piano di marketing](#4-piano-di-marketing)
  - [4.1. Struttura tipica](#41-struttura-tipica)
- [5. Passaggi chiave](#5-passaggi-chiave)
- [6. Esempi di analisi](#6-esempi-di-analisi)
  - [6.1. Le ricerche di mercato ???](#61-le-ricerche-di-mercato-)
- [7. Prodotti e servizi](#7-prodotti-e-servizi)
  - [7.1. Nucleo centrale e parti periferiche](#71-nucleo-centrale-e-parti-periferiche)
  - [7.2. Sistema di erogazione](#72-sistema-di-erogazione)
  - [7.3. Immagine di un servizio](#73-immagine-di-un-servizio)
  - [7.4. Tipi di prodotti](#74-tipi-di-prodotti)
  - [7.5. Valore offerto](#75-valore-offerto)
- [8. Segmentazione](#8-segmentazione)
  - [8.1. Criteri di segmentazione](#81-criteri-di-segmentazione)
  - [8.2. Selezione dei segmenti](#82-selezione-dei-segmenti)
- [9. CAMBIA](#9-cambia)
  - [9.1. Il mercato obiettivo](#91-il-mercato-obiettivo)
  - [9.2. fonti di informazioni:](#92-fonti-di-informazioni)
  - [9.3. Le politiche di prezzo](#93-le-politiche-di-prezzo)
  - [9.4. Break-even operativo](#94-break-even-operativo)

## 1. Introduzione

**Data lezione**: 15/04/2021

Il **piano di marketing** è un documento con il quale si espongono gli obiettivi e le strategie dell'impresa.

Può essere usato da solo o inserito in un piano più ampio e strutturato, chiamato **piano d'impresa** o **business plan**. Il piano di marketing e il piano economico-finanziario sono parte integrante del piano d'impresa.

La pianificazione è importante, utilizzare uno strumento di marketing senza strategia porta raramente ai risultati sperati. Il piano di marketing rientra dunque in una strategia aziendale più ampia e già fondata.

In tempi passati si creava un prodotto utile per soddisfare un bisogno, lo si vendeva e finiva lì. Il piano di marketing serviva principalmente per vendere il prodotto.

## 2. Business model canvas

Un approccio più moderno, evidenziato dal **business model canvas**, trasferisce l'attenzione principale non più al prodotto o servizio finale, ma piuttosto al **valore** da creare. È necessario creare un valore per i clienti, altrimenti difficilmente il prodotto avrà successo. Ancor prima di pensare ai dettagli del prodotto da realizzare è importante pensare ai clienti ai quali trasferire il valore.

Il business model canvas parla infatti di **proposta di valore** e non di semplice prodotto o servizio. L'impresa deve domandarsi quale sia il valore che vuole dare, non basta più focalizzarsi sul prodotto come una volta. Un albergo non vende semplicemente delle camere, ma piuttosto un'esperienza, un sogno, un divertimento. *Amazon* vende prodotti senza produrli e senza negozi, *Booking* non ha alberghi: entrambi però offrono un valore al cliente.

È importante conoscere il proprio segmento di clientela, gestire la comunicazione con i clienti e la distribuzione della proposta di valore (es. il bene arriva "direttamente" al cliente a prescindere dalla rete di fornitori e grossisti). Da questi aspetti si avranno i **ricavi**.

L'impresa deve anche programmare delle attività chiave necessarie per la propria strategia di marketing, delle risorse chiave per la realizzazione della proposta di valore e dei partner chiave che assistono l'impresa con risorse e servizi (es. *Amazon* quasi monopolizza il settore dei corrieri, le *Poste* lavorano anche di sabato per soddisfare le esigenze di *Amazon*). Da questi aspetti si avranno i **costi**.

Il canvas non ha un ordine cronologico da seguire come nei vecchi piani di marketing. 

## 3. Marketing management

Il **processo di marketing management** consiste nell'analisi del mercato e delle sue opportunità, nello sviluppo di strategie di marketing, nella definizione e nel controllo delle azioni pianificate.

La **strategia** è un comportamento pianificato di medio-lungo termine che determina gli elementi qualitativi e quantitativi essenziali all'azienda. Il piano di marketing si inserisce in una strategia. La *tattica* è un concetto diverso, è più orientata alla coordinazione nel breve periodo. 

La **pianificazione strategica** è il processo di elaborazione della strategia, un insieme di fasi che portano a prendere decisioni strutturali e i comportamenti da seguire.

Il processo di pianificazione strategica comprende:

- la raccolta di informazioni dall'ambiente
- la definizione di una missione (es. voglio aprire un albergo, ma quale visone voglio trasmettere?)
- gli obiettivi da raggiungere (es. fidelizzare i clienti)
- le strategie (es. pr, passaparola)
- il portafoglio attività (quello che offriamo ai clienti)
- implementazione nell'ambiente del piano strategico

La **missione aziendale** è la visione a lungo termine di ciò che l'azienda mira a diventare, le ragioni dell'esistenza dell'azienda stessa.

Gli **obiettivi aziendali** sono le realizzazioni concrete della missione aziendale. L'obiettivo deve essere reale e quantificabile, la missione è invece un "sogno". Vendere un prodotto è una missione, vendere in un mercato per diventare numero uno di quel settore è concretamente un  obiettivo.

## 4. Piano di marketing

Il **piano di marketing** è un documento (si può vedere anche come uno strumento) con il quale si espongono gli obiettivi e le strategie di mercato che l'impresa intende perseguire in un certo intervallo di tempo. 

Il piano di marketing è necessario quando avviamo una nuova attività, ed è  generalmente inserito in un piano più ampio, cioè in un **piano d'impresa** e quindi in un **business model canvas**.

Una volta si apriva un fondo e si iniziava un'attività. Oggi anche un'attività semplice ha bisogno di un piano d'impresa per resistere sul mercato. Vale anche per le imprese digitali, anche se talvolta i costi per l'apertura possono essere più bassi di quelli richiesti per aprire un negozio fisico.

La classica pubblicità per certe aziende aveva un costo enorme. Oggi invece aprire una pagina su *Facebook* non ha costi. Ma se questa non è inserita in un piano di marketing adeguato, difficilmente raggiungerà gli obiettivi economici prefissati.

**Esempio dell'oceano blu**

Prima sul mercato c'era spazio per tutti, ora è molto difficile farsi strada, quindi serve una strategia utile nel medio-lungo periodo per conquistare il mercato.

Si può associare questo a un oceano blu che comincia con il tempo a diventare sempre più affollato, come un mercato con sempre più competitors. Ne nascono battaglie che spargono "sangue" e così una parte dell'oceano diventa rosso.

Ma esiste comunque una parte dell'oceano ancora blu, perché ancora nessuno ci è entrato o lo ha ancora utilizzato. Il piano di marketing serve per entrare in un oceano blu. In un oceano rosso difficilmente riusciremo a sfondare, come piccoli pesci dentro a un mare di pescecani.

Anche *Amazon* era un negozio, ma ai suoi tempi entrò in un oceano blu, vendendo un prodotto senza produrlo. *Booking* è una classica agenzia di viaggio, ma il valore che viene offerto al cliente è l'aspetto che l'ha portata in un oceano blu.

### 4.1. Struttura tipica

Indicativamente la struttura di un piano di marketing potrebbe essere la seguente:

- **sommario**: introduzione del piano, indicazione dell'azienda, la finalità del piano, la sintetizzazione dei contenuti; questo perché il piano può essere letto da terzi, es. quando si chiede un finanziamento
- **analisi della situazione**: riassunto della situazione interna dell'impresa ed esterna, analisi di mercato, dell'ambiente e della concorrenza
- **strategie di marketing**: il cuore del piano, definizione degli obiettivi, comprende il **marketing mix** (con le sue variabili *4P*), ma se prima non si analizza bene la situazione difficilmente si riesce a creare delle strategie adeguate
- **aspetti finanziari**: previsioni sul ritorno delle strategie, budget che abbiamo a disposizione e il **piano delle vendite**, che è la sintesi del piano di marketing e la giustificazione delle strategie programmate (in base alle previsioni sul ritorno dell'investimento); questo aspetto è il ponte tra il piano di marketing  e il piano economico/finanziario del business plan (quando raggiungerò il *break-even point*, cioè il punto di pareggio tra perdite ed entrate?)
- **implementazione e controllo**: realizzazione concreta delle strategie (es. tempi e modi, risorse umane e tecniche) e modalità di controllo nel tempo

È preferibile prevedere come ulteriore step anche un **piano di emergenza** da implementare in caso le cose non stessero andando secondo le previsioni e sia richiesto un intervento deciso.

Il piano funziona come una guida che in certi momenti ci permette di raggiungere gli obiettivi, mentre in altri ci fa capire che abbiamo sbagliato previsione e dobbiamo modificare qualcosa.

Durante la pandemia alcuni soggetti sono riusciti ad aumentare il proprio fatturato. Sono riusciti a sviluppare strategie alternative che hanno permesso di superare le difficoltà, es. ristoranti con asporto. Questa capacità di adattamento molto spesso coincide con una mentalità già vicina al digitale, es. prenotazioni online, o comunque con una struttura aziendale più dinamica.

## 5. Passaggi chiave

Analisi:
- delle *F.D.O.M.*: cioè delle forze e debolezze della nostra azienda rispetto al mercato e alla concorrenza, delle opportunità derivanti da mutamenti del mercato, delle minacce causate da un cambiamento ambientale sfavorevole
- del mercato: analisi oggigiorno diventata molto veloce grazie alla digitalizzazione, mentre una volta le ricerche di mercato erano più impegnative e richiedevano anche investimenti molto costosi
- dei concorrenti

Da queste analisi derivano gli obiettivi e le strategie di marketing volte a conseguirli.

In base alle strategie abbiamo una serie di scelte portafoglio, cioè alla selezione di prodotti/servizi che rientrano nella definizione del marketing mix.

Il **marketing mix** indica una serie di variabili che vengono impiegate dall'impresa per raggiungere gli obiettivi. Le variabili sono le cosiddette *4P*:
- **product**: il *prodotto* che soddisfa il bisogno sul mercato
- **price**: il *prezzo* corrisposto dal consumatore per ricevere il prodotto, i ricavi sono derivati da prezzo per quantità
- **promotion**: la *promozione* necessaria per far conoscere il prodotto sul mercato
- **place**: la *distribuzione* del prodotto dalla fabbrica al consumatore finale, direttamente o tramite intermediari

Abbiamo poi un piano delle vendite e delle spese. La sintesi del piano di marketing è proprio il piano delle vendite. Serve, in base alle previsioni, a stabilire per es. quando raggiungerò il *break-even point* su un singolo prodotto o su una gamma di prodotti.

Una volta stabilito tutto questo, serve passare all'esecuzione materiale del piano in base alla programmazione strategica fatta e al controllo nel tempo.

Il digitale, tra le *4P*, ha sconvolto in particolar modo la promozione: una volta la pubblicità costava parecchio e talvolta aveva anche un ritorno minimo. Anche la distribuzione è stata scossa dal digitale: es. architetti e grafici possono vendere abbastanza facilmente anche a stranieri, prima era più difficile.

## 6. Esempi di analisi

Analisi del mercato turistico: quali esigenze ci sono adesso, qual è il trend (es. in pandemia è fermo), come crescerà in futuro.

Analisi delle forze, debolezze (es. un'impresa poco digitale), opportunità (es. post-pandemia), minacce.

Fattori critici di successo per conquistare un mercato: es. vecchia macelleria classica trasformata in attività di ristorazione. Il mercato di un'impresa corrisponde al punto dove può essere competitiva (oceano blu).

Abbiamo un prodotto sfuso come l'insalata. Qualche azienda ha pensato di prendere questa insalata e lavarla, tagliarla, condirla e imbustarla in modo che sia pronta all'uso (prodotto di *quarta gamma*).

Questo è stato fatto considerando i bisogni di certi consumatori che per motivi di tempo preferiscono prodotti pronti all'uso. Il prodotto alla fine è sempre insalata, ma il costo dell'insalata lavorata è significativamente più alto. Questo perché l'azienda non vende solo il prodotto, ma piuttosto il tempo. Il cliente paga il tempo che risparmia evitando di cucinare.

È importante per l'impresa effettuare una strategia di segmentazione: c'è chi preferisce frutta sfusa, chi preferisce frutta già lavata e tagliata. Il piano di marketing ragiona quindi non solo sul prodotto, ma sul lavoro di quel prodotto.

### 6.1. Le ricerche di mercato ???

**Data lezione**: 22/04/2021

Il business plan è formato da un'introduzione, dal piano di marketing e dal piano economico finanziario. Nel piano di marketing la parte principale corrisponde alle *4P*.

Il marketing è diventato sempre più importante anche per le piccole-medie imprese. Si è passati da un orientamento al prodotto o alla vendita a un orientamento al mercato. Questi concetti sono fondamentali a prescindere dalla tecnologia, dal marketing classico al marketing digitale. Poi a seconda dei mercati la tendenza è quella di gestire strategie e prodotti tramite il web marketing.

Il primo passaggio è un'analisi della situazione esistente dell'azienda, del mercato, della concorrenza, dei F.D.O.M. Si fa una ricerca di mercato del contesto in cui vogliamo inserire il piano di marketing. L'analisi del mercato crea un **sistema informativo di marketing** che va a decidere le politiche di marketing mix.

Una volta le informazioni non erano facili da reperire, servivano sondaggi di analisi, interviste, la consultazione delle fonti era lunga e problematica. Oggi si può andare direttamente sul sito dell'*Istat* a recuperare i dati, una volta bisognava andare all'ufficio del territorio, fotocopiare i dati, inserirli al computer e analizzarli.

Molti imprenditori, soprattutto i più piccoli, si buttano sul web senza questi dati pensando di conoscere il mercato, ma il mercato cambia così velocemente che senza analisi è difficile muoversi.

Un sistema informativo di marketing permette all'imprenditore di capire come cambiano i consumatori e le loro esigenze nel tempo. Da questo è un grado di progettare un diverso piano di marketing.

Oggi si sfrutta sempre di più il **social media marketing**, che fornisce alle aziende informazioni così puntuali e specifiche che permettono di fare un marketing personalizzato (one to one).

I nuovi modelli di marketing (come il modello canvas) parlano non più di prodotto o servizio ma piuttosto di proposta di valore destinato non a un mercato ma a un cliente.

## 7. Prodotti e servizi

Un **prodotto**:
 - è un oggetto concreto
 - lo possiamo provare
 - prima si produce e poi si consuma
 - es. *Folletto*

Giudichiamo un prodotto quando lo vediamo nella sua veste migliore, cioè alla fine del suo ciclo. Es. un'auto la giudichiamo quando la possiamo toccare dal concessionario lucidata e preparata oppure quando la vediamo presentata sul web. In ogni caso la vediamo a fine ciclo, non vediamo ai fini di marketing se è stata costruita in un capannone con pezzi riciclati o di qualità scadente.

Certo il web permette di fare passaparola di opinioni, ma una volta che l'impresa decide di fare un'auto in un certo modo, noi consumatori non possiamo più decidere di cambiarla, possiamo solo giudicarla a fine ciclo. È una produzione autonoma rispetto al cliente. 

Un **servizio**:
 - è una sensazione
 - è immateriale
 - è difficile da "provare"
 - non esiste prima dell'erogazione
 - si produce e si consuma nello stesso momento e nello stesso luogo
 - es. la consulenza, la formazione, una polizza assicurativa

Es. una lezione online si giudica se si vede e si sente bene nel momento in cui viene svolta, il servizio coincide con il consumo. L'ambiente è fondamentale per il giudizio di un servizio.

Nei servizi il cliente partecipa all'erogazione. Un alunno può interrompere il servizio erogato dal professore facendo tante domande o disturbando la lezione. Il professore potrebbe pensare dal lato umano che sono persone dispettose, ma anche realizzare dal lato marketing che non li sta coinvolgendo.

Un post non gestito bene su *Facebook* o recensioni negative sul nostro e-commerce possono rovinare un servizio. Anche se abbiamo 98 recensioni positive, se non giustifichiamo le 2 negative possiamo avere una diminuzione nella reputazione.

Il canvas sulla prima *P* non parla nemmeno di prodotto o servizio, o crei valore o fai fatica.

### 7.1. Nucleo centrale e parti periferiche

Un cliente vede un servizio composto da un **nucleo centrale** e da una serie di **parti periferiche**.

Il nucleo centrale, a prescindere dal prezzo, è dovuto dal cliente, cioè la sua presenza è data per scontata. Se eroghiamo abbastanza bene il nucleo centrale, in realtà non abbiamo ancora fatto nulla per conquistare il cliente.

Dobbiamo pensare anche alle parti periferiche, che prese singolarmente sono meno importanti ma insieme sono determinanti per il livello di differenziazione rispetto alla concorrenza. 

Es. il nucleo centrale corrisponde a un viaggio dalla località A alla località B. È un servizio ovviamente dato per scontato dal cliente. Il cliente giudicherà invece molte altre cose: pulizia, comfort, trattamento bagagli, atteggiamento del personale. Se una compagnia perde i bagagli del cliente, a quest'ultimo rimarrà impresso il collegamento tra quella compagnia e la perdita dei propri bagagli.

Oltre a questo un servizio fornisce una serie di valori **tangibili** e **intangibili**. Es. arrivare alla località sani e salvi (tangibile), sentirsi curati, fare esperienza, avere qualcosa da raccontare (intangibile).

Una volta il televisore non era presente in tutte le case, ora sono prodotti in tanti modelli diversi. Non basta più far vedere i canali ma servono altri servizi, es. smart tv, alta definizione. In un sito di e-commerce la velocità e l'efficienza sono parti periferiche, es. *Booking* permette di prenotare una camera in poco tempo.

Le parti periferiche cambiano nel tempo, es. una volta un televisore in una camera d'albergo era considerato un lusso, ora è dato per scontato o quasi.

Nel piano di marketing va definito il nucleo centrale, ma poi è necessario concentrarsi sulle parti periferiche. Realisticamente parlando non possono essere realizzate tutte, quindi andrà fatta una selezione che caratterizza meglio l'impresa sul mercato.

### 7.2. Sistema di erogazione

Un **sistema di erogazione** è composto dai clienti che richiedono un servizio, dal personale che lo eroga e da un insieme di attrezzature, tecnologie e ambiente.

E' un triangolo dove ogni nodo deve funzionare. Es. arriva una pubblicità a un utente, va sul sito ma il sistema di pagamento non funziona, il ciclo si rompe.

Il nostro servizio è come la **punta di un iceberg**. Il consumatore ci giudica non per gli investimenti e il lavoro fatto per erogare un servizio ma piuttosto per la foto del nostro prodotto, quello che emerge. È importante far vedere il più possibile al cliente, il resto dell'iceberg che rappresenta l'impegno dell'azienda.

Non riuscendo a vedere gli sforzi fatti da un'azienda, il consumatore non giustificherà certi prezzi. Es. per una maglietta con marchio *Lacoste* sarà disposto a pagare una certa cifra, ma per una senza marchio intenderà pagare meno.

Fattori di successo per mostrare il resto dell'iceberg:

- personale: mobilitazione, maggiore dinamicità verso il cliente
- cliente: partecipazione, coinvolgimento, feeling
- tecnologie: influiscono sull'immagine e sul comportamento

### 7.3. Immagine di un servizio

Il servizio non lo si "vede", ma ha comunque un'immagine formata dalla **qualità del servizio** e dall'**efficienza dell'organizzazione**.

Una volta questo bastava, soprattutto nel campo servizi, ma adesso non è più sufficiente o il cliente non è in grado di valutare. Come si fa a valutare un medico se uno non è un medico? 

Lo si valuta in base a parametri più semplici, chiamati **front-line**. Per es. cortesia e disponibilità ed efficienza del personale di contatto. Oppure come si presenta una homepage, una pagina di *Facebook*, un video. Non basta più poter andare su una pagina di *Facebook*, ma è importante anche come viene presentata.

Magari abbiamo qualità ed efficienza, ma non ci facciamo capire dal cliente che non percepisce la qualità del servizio. Se invece adottiamo un linguaggio facile potremmo conquistarlo.

Oltre ai front-line, anche i **fattori estetici** contribuiscono all'immagine di un servizio: logo, marchio, cura della comunicazione, cura della persona.

Un consumatore può comprare una borsa di *Louis Vuitton* non tanto per la qualità, ma per sfoggiarla verso altre persone. Una borsa di un artigiano può anche essere di qualità, ma senza un marchio o un valore extra rimane una generica borsa.

Il piano di marketing deve percepire i cambiamenti del mercato, es. in tempi di pandemia i punti vendita che avevano fatto un database con i clienti non hanno avuto problemi con l'asporto, trasformando una minaccia in un'opportunità. Altri strumenti utili in questo esempio sono utilizzo di *Facebook*, *WhatsApp*, comunicazione e cortesia.

La qualità di un servizio è:

- qualità erogata: la vera qualità del servizio
- qualità attesa: cioè quella che si attende il cliente, cosa s'immagina di trovare, se ci sono forti attese che però non vengono soddisfatte la percezione del cliente può diminuire
- qualità percepita: quello che il cliente vede, se questa corrisponde a quella erogata allora il prezzo può ritenersi giusto, se inferiore il prezzo non verrà giustificato
- qualità dinamica: quello che il cliente non si aspetta e che all'azienda non costa nulla fare, è importante per fidelizzazione

### 7.4. Tipi di prodotti

Il **tasso di crescita del mercato** misura l'attrattività del mercato, derivata dal confronto tra l'attuale volume di mercato e il precedente.

La **quota di mercato relativa** misura la forza dell'impresa in un dato mercato in relazione ai principali concorrenti.

I prodotti possono essere classificati grazie a una matrice **BCG** (Boston Consulting Group) nelle seguenti categorie:

- **stelle** (stars): sono prodotti che hanno una quota di mercato alta, es. 20-25%, il mercato a sua volta cresce e crescono di conseguenza anche le vendite dell'impresa
- **mucche da mungere** (cash cows): l'impresa ha sempre una buona quota di mercato ma il mercato è stabile, forniscono un flusso di cassa continuo ma generano un utile minimo o vicino allo zero, es. quotidiani di un'edicola
- **cani** (dogs): bassa quota di mercato e mercato stagnante, da un punto di vista economico producono se va bene un pareggio o peggio una perdita, possono essere utili come ricambio per promuovere un prodotto stella o vacca da mungere, quando le perdite diventano insopportabili vengono eliminati
- **punti interrogativi** (question marks): quota di mercato bassa ma crescita di mercato alta, simili ai cani dal punto di vista finanziario ma perché stiamo lanciando il prodotto e quindi all'inizio i costi sono  superiori ai ricavi, ma si spera che diventi una stella o al più vacca da mungere

Il cliente vuole sempre prodotti percepiti come nuovi. Ogni anno le imprese cercano di stimolare nuovi acquisti. Non tutti i prodotti o i clienti sono uguali.

Anche le aziende che vendono prodotti a basso costi (come i discount) si sono evolute. Per aiutare a vendere i prodotti a basso costo stimolano l'attenzione del cliente introducendo anche qualche marchio conosciuto, es. *Barilla*.

Il modello canvas dice non di partire dal prodotto ma dal cliente, studiare i clienti e capire la proposta di valore da creare, partire dal segmento di clientela. Una volta poteva essere vero assumere che il cliente venga in automatico una volta aperta la propria attività, oggi probabilmente si verifica l'opposto.

### 7.5. Valore offerto

Il **valore offerto** è motivo di acquisto, risolve un problema o soddisfa un desiderio o bisogno, è un insieme di benefici che un'azienda offre ai clienti.

Il funzionamento di un frigorifero è dato per scontato. Il valore è dato dal design che sta bene in cucina o dalla possibilità di avere acqua fredda con le bollicine. Il valore è il tempo risparmiato comprando un'insalata quarta gamma già pronta all'uso.

Il valore offerto può essere una **proposta innovativa**, oppure una proposta già esistente ma **con caratteristiche diverse**. *Amazon* alla fine è un commerciante come un altro, è il modo di vendere che ha sconvolto il mercato.

Il valore offerto è novità, design, personalizzazione, performance. È rappresentato in grandissima parte dal piacere e in piccola parte dal bisogno. Non acquistiamo abiti perché non abbiamo più abiti indossabili nell'armadio, ma per piacere, perché pensiamo di avere un'immagine migliore.

Anche nei prodotti alimentari oramai il marketing è basato sul colore, sapore, posizione del prodotto sugli scaffali, non conta solo il prezzo.

Il valore offerto è marchio o status, prezzo, accessibilità, facile da usare.

## 8. Segmentazione

**Segmentare** significa identificare un mercato, suddividerlo in insiemi omogenei di clientela e conquistare i segmenti con delle strategie di marketing mix.

Ciascun segmento di clientela richiede:

- un'offerta distinta: i clienti di ciascun segmento le percepisce in maniera diversa
- diversi canali distributivi: es. un albergo deve usare canali fisici e virtuali, una provvigione all'agenzia turistica, canali lunghi o diretti
- diversi tipi di relazioni: anche la comunicazione deve usare canali diversi, es. promozione online ma se si può anche uno spot in TV, dei manifesti, il digitale permette di fare un marketing *one to one*, il messaggio pubblicitario arriva sul profilo del cliente, l'auto la può configurare a piacimento

Fasi di segmentazione:

- primo livello: si definiscono i criteri di segmentazione (es. clienti business e private)
- secondo livello:
  - si identifica l'attrattività dei segmenti e si scelgono i segmenti obiettivo
  - per i business propongo un certo tipo di servizi e per i private altri
  - si scarta quello che non è possibile raggiungere, mentre per es. un grande tour operator cercherebbe di raggiungerli tutti
- terzo livello: si definisce il posizionamento del prodotto e il marketing mix per ogni segmento obiettivo

### 8.1. Criteri di segmentazione

**Criteri di segmentazione**: definiscono le caratteristiche di clientela che permettono di suddividere il mercato in gruppi con bisogni omogenei.

Una volta erano basati più su aspetti demografici come età, sesso, reddito. Oggi sono superati da criteri più psicologici. Come influisce il carattere del consumatore sull'acquisto di un cellulare o di frigorifero. Si segmenta per stile di vita, per comportamento. Es. un prodotto può essere appetibile per avere un prezzo basso, ma se magari non è ecologico magari non viene acquistato.

Un esempio di segmentazione del mercato turistico: la prima analisi si basa sulla distinzione tra un cliente *business* e cliente *private*, es. cliente di un'agenzia di viaggio o cliente famiglia con bambini. A seconda del tipo di cliente si abbinano certi servizi e certe parti periferiche.

Se abbiamo solo un certo tipo di clientela dobbiamo chiederci perché ed eventualmente investire e pianificare per attirare altre tipologie. C'è una corrispondenza tra quello che offriamo e il nostro mercato.

La segmentazione può essere:

- attiva:
  - si fa un'analisi del mercato e si vedono i segmenti da conquistare
  - richiede ricerche, investimenti, generalmente è fatta da grandi aziende
  - la piccola-media impresa tende più a basarsi sui propri dati interni e sulla storia dell'azienda
- passiva:
  - con dati già automaticamente acquisti dai clienti, es. le fatture e in particolar modo quelle elettroniche, si possono creare dei database con i loro dati
  - possiamo già chiederci qual è il nostro tipo di clientela e perché non siamo in grado di raggiungere altri clienti

Requisiti di una buona segmentazione:

- identificabilità: in un segmento si deve sapere chiaramente chi sta dentro e chi ne è escluso, es. *Facebook* fa in modo che se la pubblicità compare al consumatore è perché in qualche modo è interessato all'argomento
- misurabilità: in base all'identificazione sappiamo quanti sono in base a una popolazione come una città
- profittabilità: se in un segmento non c'è domanda da parte dei consumatori l'impresa non avrà alcun profitto
- accessibilità: il segmento essere in grado di arrivare alla promozione e al prodotto, non era facile una volta e non è automatico nemmeno adesso

### 8.2. Selezione dei segmenti

La **matrice prodotto-mercato** permette di incrociare i prodotti con i vari segmenti di clientela: nelle colonne abbiamo la linea di prodotti e servizi, nelle righe abbiamo i vari segmenti di mercato. Ad ogni incrocio viene definito un marketing mix.

Strategie di mercato:

- marketing di massa:
  - un solo prodotto (o pochi) per cercare di attirare più clienti possibile, es. *Coca-Cola*, *Nutella*
  - comunque anche queste aziende devono segmentare in qualche modo, es. bottiglia grande, bottiglia piccola, lattina da distributore
- segmentazione multipla:
  - sono le strategie più adottate, abbiamo dei gruppi eterogenei tra loro ma omogenei all'interno
  - ogni gruppo richiede uno specifico marketing mix
- marketing di nicchia:
  - ci si concentra su un unico segmento di mercato
  - i rischi dell'impresa possono dipendere eccessivamente dalla domanda di quell'unico segmento
- marketing one to one:
  - ogni cliente rappresenta un segmento obiettivo, il social marketing aiuta molto in questo senso 
  - l'impresa cerca di avere un prodotto standard a monte, ma quando arriva sul mercato dà la possibilità di essere personalizzato
  - un abbonamento Internet (minuti, GB) è un'offerta personalizzata per il cliente ma rappresenta un servizio unico da parte dell'azienda
  - i marchi *Škoda*, *Volkswagen* e *Porsche* fanno parte della stessa multinazionale, a monte il prodotto è visto come simile, ma a valle è percepito in maniera diversa dal consumatore e va quindi a catturare un segmento diverso
  - una volta si chiamava **marketing diretto**, es. telemarketing, ed era preceduto da una ricerca approfondita di nomi e indirizzi da telefonare usando guide come *Pagine Gialle*

Es. un produttore produce pantofole identiche, ma a seconda dei segmenti li confeziona in maniera diversa e applica prezzi diversi. Al mercato senza confezione, al negozio con una carta velina, alla boutique con una confezione e un marchio. Il prodotto è lo stesso, ma abbiamo tre segmenti e tre marketing mix diversi.












## 9. CAMBIA

**Data lezione**: 29/04/2021

Il piano di marketing è una sezione del piano d'impresa. Un piano d'impresa costruito in maniera tradizionale comprende un'introduzione, il piano di marketing e il piano economico finanziario. Una maniera evoluta e operativa, adatta a creare valore per il cliente, è rappresentata dal modello canvas.

Concetti di marketing da analizzare dello scenario, piano strategico che devono diventare operativi.

Il primo aspetto del piano di marketing è la trasformazione delle idee di mercato dell'impresa, innovazioni in linne di prodotte o servizi (canvas dice linee di valore).

QUali potrebbero essere i segmenti di mercato che da incrociare le nostre proposte / linee di prodotti

la prima p deve essere valutata non con gli occhi dell'azienda ma con gli occhi del mercato.

marketing mix decisioni relative alle 4p. corerenza di questi incroci (matrice prodotto-mercato) la nostra azienda si posiziona in questo mercato in questa maniera.

posizionamento è come il cliente ci percepisce, ci vede. *Mulino Bianco* a prescindere che ci piaccia o meno lo perceèamo diversamente da altri concorrenti. Questo è dovuto in parte dalle nostre strategie e in parte dai risultati della nostra comunicazione e distribuzione.

Primo passaggio è valutare portfolio prodotti servizi o crearne uno nuovo.

Marchi a amturità indefinita fanno prodotti ce vengono risciesti nel tempo, es coca cola, non hanno una fine del ciclo vita.

### 9.1. Il mercato obiettivo

Le domande da porsi per decidere il mercato obiettivo. 

> Esiste un grippo di potenziali clienti

Dopo questo il mercato obiettivo va anche misurato.

Per ricerca di mercato si intende la raccolta, l'analisi e l'eborazione di dati ...

La prima fase è chiamata fase desk, una fase più a tavolino, deciso un obiettivo per la mia ricerca e le fonti di informazioni. Facilitata da Internet, ma sempre molto importante utilizzare altre fonti d'informazione. Prima l'azienda doveva operare in comunicazione in termini di segmentazione, ora grazie ai social arriva direttamente al cliente finale.

### 9.2. fonti di informazioni: 

- fonti interne: es. ricerche fatte in passato, ricerca basata su fatture dei clienti
- fonti esterne: oltre aInterner sono statistiche ufficiali, riviste specializzate, associazioni di categoria, magari sono più dispensiose o utili ma importanti
- directories:
  - pagine gialle, annuari seat , informazioni abbastaza generiche (es. nome, numero di telefono) più utili tempo fa
  - guide kompass, guida monaci, informazioni più dettagliate (es. anagrafica dei dipendenti, classe di fatturato, nomi dei responsabili) 
  - altre guide es albergi & locali
  - istat, associazioni di categoria, cataloghi delle fiere (una foto la più possibile aggiornata di un mercato) 
  - isnart per il turismo

Kompass nata in forma cartacea, repertorio delle aziende di tutto il mondo, completa, affidabile profondità di dettaglio

Online è comodo e tanti dati, però da vaultare perché non tutto è oro colato.

Anche solo mandare spettabile nome cognome di un responsabile è meglio che inviare un email Spettabile direzione, meglio nomecognome@sito piuttosto che info@sito

es fiera del mobile e arredo, se uno vuole entrare in quel settore si scarica il catalogo e ha già una foto del mercato in cui andrà ad operare

meglio investire un po' di budget per analizzare il mercato piuttosto di andare " a senso" rischiando di perdere tutti il budget perché il mercato è diverso da quello che ci immaginavamo oppure perché cambiato.

Quindi abbiamo consulato fonti (fase desk), ora si passa alla parte più indagine di mercato (fase filled), questionario, interviste per ottenere quelle informazioni non più generali che ci hanno dato dle fonti ma più specifiche.

Varie Tecniche del campione andare ad intervistare, poi questionario (es. telefono, internet, per strada) le cui risposte mi approfondiscono un problema.Devono essere info abbastaza specifiche: es. albergatore questionario per capire se è soddisfatto del servizio. Una ricerca di mercato ci da in media 100 questionari se va bene ce ne rimettono indietro 25-30, se non è ben ordinato o specifico il valore è uguale a zero.

Un 70% non ci risponde ma ci interessa rilevare quelle informazioni dla 30% per fare valutazioni sulle strategie del nostro pdm. Chi è leader del mercato non ha consuistato tutti, *Nutella* è circa al 17% da le creme spalmabili internazionali.

Spesso rispondono ai questionari i clienti già appassionati o potenziali, gli altri non interessati ignorano il questionario.

Una grande azienda farà investimenti multisettoriali, una piccola dovrà fare ricerche per capire come investire il budget ridotto. Es. meglio una pubblicità in tv o su internet.

Analisi dello scenario dell'ambiente, poi analisi della nostra mercato, entraimo nella nostra azienda ed entriamo al piano di marketing. Se nuova azienda nuove proposte di valore, altrimenti partiamo dalla storia dell'azienda e vediamo come possiamo provare a rinnovare e innovare per aggredire i segmenti di mercato. Solo dopo possiamo andare a vedere le nostre politiche di marketing mix.



### 9.3. Le politiche di prezzo

Abbiamo studiato il mercato, abbiamo definito i prodotti e servizi e a cstruire il piano di marketing. Arriviamo alla matrice prodotto-ercato e ora dobbiamo definire i prezzi.

Oppure dobbiamo definire i prezzi continuamente in base alle oscillazioni di mercato.

Politiche di prezzo dipendono da:

- i costi
- come varia la domanda
- la concorrenza

Metodi: 

1. definisco il prezzo in base ai costi, sommo tutti i miei costi diretti indiretti fissi e variabili, poi aggiungo una percentuale chiamata markup (chiamata margine o utile), ottengo il mio prezzo del prodotto o servizio

Differenza tra costi fissi e variaibli, sommo questi costi a uesti costi aggiungo un markup e la somma totale definisce il prezzo del prodotto o servizio. Il vantaggio è che questo ci garantisce un profitto e sappiamo già di guadagnare, ci copre i costi, so perfettamente quanto ho guadagnato.

Quindi guadagno (copro i costi) e so esattamente quanto guadagnamo.

Ma lo svantaggio è che o abbiamo un monopolio oppure non è detto che quel prezzo venga riconosciuto dal mercato.

Quando stato aveva il monopolio di utenze c'era il CIP, controllo i.. prezzi. Entre sovrannazionale che diceva fino a che punto potevano alzare il prezzo indisciminatamnete.

Il secondo è sul calcolo dei costi. I costi variabili si possono calcolare in maniera precisa. Es professore che va in aula, costi variabili benzina, bed and breakfast, cibo. I costi fissi diventano più complicati: un'aula di tre ore quanto costa ammortamento di un ufficio, connessione Internet.

Contabilità industriale: segretaria 2000 euro al meso lo distribuisco in quota percentuale su certi servizi. Oppure è difficile arrivare a calcolare il costo fisso unitario per un servizio o prodotto.

Soprattutto quando ancora non sappiamo quanti prodotti o servizi eroghiamo. Viceversa un panettiere per un prodotto sa quanta farina sale serve per un pane, sa quanto costano etc. Ma difficile capire per un singolo pane quanto incide il costo del negozio, del personale, del riscaldamento. Considerando anche che il negozio va pagato a prescindere dal pane fatto.

2. imitazione dei prezzi dei concorrenti:
   - il vantaggio è che il prezzo è attinente alla situazione del mercato, difficilmente perderò un cliente per il prezzo
   - uno svantaggio è che devo essere organizzato come la concorrenza, devo avere gli stessi costi o meglio ancora più bassi, altrimenti rischio di non guadagnarci nulla
   - un altro svantaggio è che il prezzo uguale al concorrente non ci differenzia molto dal concorrente
   - es. coop mette un dash a 10 euro, negoziante al dettaglio mette lo stesso prezzo, ma coop più organizzata e negoziante a dettaglio fa fatica, economia di scala di coop superiore
3. valore percepito:
   - definisco il prezzo in base al valore che il consumatore dà al prodotto
   - es. ferrari costi + margine = prezzo 300k, ma con aggiunta valore del marchio 500k
   - se io non investo su certi particolari, la percezione è più bassa del valore del mio prodotto o servizio
   - per prodotti di nicchia e di lusso è molto importante capire il valore che viene dato dai consumatori al prodotto o servizio

### 9.4. Break-even operativo

Alla fine abbiamo determinato il prezzo che deve garantirmi come minimo la copertura costi-ricavi. Il break-even operativo ci dice quanto devo vendere a quel prezzo per coprire i costi.

Costi fissi (o generali) rimangono costanti indipendentemente dalla quantità di prodotto venduti. In mercati ballerini il costo fisso è rischioso.

Costi variabili mariano in maniera più o meno proposrionale in base alla produzione.

Costi fissi e variabili li ho presente, il prezzo lo devo determinare e quindi determino la quantità che mi serve per pareggiare.

Es. costo fisso annuo (affitto, stipendi): 1760 euro
costi variabili ( materiali di consumo), 48 euro unitario
Prezzo di un servizio: 200 euro (imposto dal mercato)

La differenza tra il prezzo e i costi variabili si chiama margine di contribuzione.

200 - 48 = 152 margine di contribuzione, valore che contribuisce a contenere i costi fissi

Serve quindi vendere 12 servizi (12*152=1824)per raggiungere minimo il pareggio, con un pelo di utile.

Dalla 13 in poi il margine di contribuzione diventa puro utile

Devo quindi stabilire se, in questo esempio, riesco ad avere almeno 12 clienti a cui dare servizio. Dal 13 in poi volendo potrei anche fare degli sconti perché comunque i costi fissi sono già coperti.

Quantità = Costi fissi / (Prezzo - Costo variabile unitario)

In questo esempio 11,58, quindi 12 bastano e avanzano

```math
d = b * a / 2
```
Matrice di boston (prodotti cane, stella).
Le stelle sono sempre 